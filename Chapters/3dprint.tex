En 3D-printer laver tredimensionelle computer modeller om til fysiske objekter skabt i blandt andet plastik, gips eller metal. Langt de fleste 3D-printere, printer i solid plastik som ABS, en plastik type som man kender fra bl.a. LEGO klodser. Der findes forskellige måder at printe på, men den mest almindelige er Additive Manufacturing, også kaldet lag på lag metoden. Additive Manufacturing betyder at der printes plastik lag på plastik lag, og derved bygger objekter fra bunden og op. 
